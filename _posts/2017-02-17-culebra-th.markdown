---
lang: th
layout: post
title:  "Culebra"
date:   2017-02-17 12:00:00 +0400
categories: [Beach, PR, Puerto Rico, North America]
location: Culebra, Puerto Rico
permalink: /culebra
---

สัปดาห์นี้เราไปเที่ยวเกาะกัน เกาะใหญ่ๆ ที่คนเขาไปเที่ยวใน Puerto Rico มีอยู่สองเกาะด้วยกัน นั่นคือ Culebra กับ Viques โดยการเดินทางไปนั้น เราไปด้วย Uber จาก San Juan ไปถึง Fajardo ประมาณ $60 แล้วก็ต่อ Ferry ไปที่เกาะ ราคา Ferry ไม่แพงอย่างที่คิด ประมาณ $2 ถ้าไป Viques แต่ถ้าไป Culebra ก็ $2.50 แพงกว่านิดนึง เพราะส่วนใหญ่คนไป Culebra กันเยอะ

<div class="post-image">
    <img src="img/culebra/culebra-canal.jpg" alt="Canal in Culebra" />
</div>

<div class="post-image post-image--split">
    <img src="img/culebra/culebra-ferry.jpg" alt="Ferry at the Port in Culebra" />
    <img src="img/culebra/culebra-boats.jpg" alt="Boats in harbor at culebra" />
</div>

แต่ก็นั่นแหละ เราจะไป Viques กัน แต่ว่าพอเราไปถึง Ferry ซึ่งตอนนั้นเป็นเวลาประมาณห้าโมงเย็น คนขายตั๋วบอกว่ารอบเรือที่จะไป Viques คือ สองทุ่มครึ่ง แต่ถ้าไป Culebra รอบต่อไปประมาณหนึ่งทุ่ม ซึ่งเราก็ขี้เกียจรอ บวกกับคนขับแท็กซี่ก็เชียร์ Culebra จังเลย บอกว่าการซื้อตั๋วไป Culebra มันยากมากๆ เลยนะ นางเคยต้องมากางเต็นท์รอเพื่อซื้อตั๋วไปเลย ซึ่งตอนที่เราซื้อตั๋ว มันก็ไม่ได้ยากแบบนาง (สงสัยเราโชคดี) ก็เลยอะเคจบที่ Culebra หนึ่งไม่ต้องรอนาน สอง..ฉันอยากเห็นไอ้ที่นางพร่ำบอกว่าบีชมันสวยมากๆ เลยนะแกร์ มันเป็นยังไง

เอาละเราข้ามการต่อคิวที่ Ferry ลงเรือ และข้ามไปที่เกาะ เพราะมันมืดและมองไม่เห็นอะไรอยู่ดี

<div class="post-image post-image--split">
    <img src="img/culebra/culebra-hen.jpg" alt="Chicken" />
    <img src="img/culebra/culebra-zacco.jpg" alt="Zaccos Tacos" />
</div>

คืนวันแรกถือว่าทรมานดีมาก เพราะเราไม่ได้เอาฟูกนอนไปเลย แต่ก็คิดว่าไม่เป็นไร Survivor ต้องถึก ตื่นเช้ามาไปนั่งดูพระอาทิตย์ขึ้นสวยเบอร์ 1 เลยทีเดียว (สวยเบอร์ 1 คือ สวยมากๆ นิยามด้วยตัวเอง) นึกภาพตามนะคะ แบบก้อนเมฆเหมือนสายไหมลอยละลานตา แล้วก็ตอนแรกมันเป็นสีขาวนะ แต่ว่าพอพระอาทิตย์ไต่ขึ้นจากภูเขา ท้องฟ้าเริ่มเป็นสีชมพู ฟ้า ม่วงพาสเทลอ่ะ แล้วก็สีพวกนั้นก็ไปแตะก้อนเมฆน้อยใหญ่ให้เป็นสีชมพูพาสเทล แบบโอ้วววโห้ววว วิวสุดยอดอ่ะ ฟินเลย

<div class="post-image">
    <img src="img/culebra/culebra-beach.jpg" alt="Playa Flamenco with sun rising" />
    <p class="post-image-caption">พระอาทิตย์ขึ้น สวยงามกว่าในรูปมากๆ จนอยากกลับไปนั่งดูอีกครั้ง</p>
</div>

หลังจากนั้นเราก็หิว (ของแน่ ทริปแดก) บริเวณตั้งเต้นท์เขามีพวกร้านอาหารหยิบๆ ย่อยๆ ฝรั่งเรียก Kiosk เราก็กินแซนวิสแฮมชีสไข่ ซึ่งก็โอเคนะ แล้วเราก็ไปนั่งรอแท็กซี่ นั่งรอสักพัก มีผู้ชายใจดีให้พวกเราติดรถเข้าไปในตัวเมือง เลยไปกับเขาด้วย พี่แกชื่อ Tim แกมาอยู่สักพักแระ (อยู่ขนาดมีรถขับ) แกมาดำน้ำ กางเต้นท์อยู่ แล้วก็แกแนะนำที่ดำน้ำ แล้วแกก็แนะนำสถานที่เช่ารถด้วย เพราะถ้าเดินก็คงไม่เห็นทะเลกันพอดี กว่าจะเดินถึง พวกเราสองคนก็เลยโอเคเช่ารถละกัน พี่ทิมเลยปล่อยพวกเราลงแถวๆ ที่เขามีให้เช่ารถ เดินรอบๆ ไม่มีเจ้าไหนมีรถให้เช่าเลยแหะ ทุกคนเช่ากันไปหมดแล้ว ตอนแรกเราถอดใจแล้ว แต่พอดีเห็นป้ายบริษัทที่เช่าอีกที่ มันอยู่ในซอยเล็กๆ พอเดินไปถึง เขายังมีพวกรถกอล์ฟให้เช่า เราก็เลยได้เช่า

เอาละมีรถแล้ว...เราก็ขับไปที่ๆ พี่ทิมบอกว่าดำน้ำแล้วสวยมากๆ ยูต้องไป สถานที่ดำ Snorkeling ชื่อ Playa Tamarindo ซึ่งก็สวยจริงๆ เจอน้องเต่าทะเลกำลังกินข้าวเช้าประมาณ 10 ตัวได้ ฟินรอบสอง หลังจากดำผุดดำว่ายอยู่เกือบสองชั่วโมง เราก็ไปต่อที่เกาะอื่นๆ กัน โบกมือลาน้องเต่า..

เราเข้าไปในตัวเมืองซึ่งเป็นเมืองเล็กๆ ทุกอย่างดูเหมือนสร้างเพื่อให้นักท่องเที่ยวเท่านั้น เราว่ามันลดเสน่ห์ของที่นี่ไปนิดนึง เอาละเกือบเที่ยง เราเจอร้านอาหารชื่อ Dinghy Dock ติดริมน้ำ บรรยากาศดี อาหารถือว่าเฉยๆ ไม่ฟูฟ่าเท่าวิว ความรู้ใหม่...ปลาที่มาว่ายอยู่ใกล้ๆ ท่าน้ำนั้น ของชอบคือ เฟรนฟราย! โอ้วมายยย

<div class="post-image post-image--split">
    <img src="img/culebra/culebra-relaxing.jpg" alt="Picture of Dinghy Dock restaurant" />
    <img src="img/culebra/culebra-flower.jpg" alt="Picture of Dinghy Dock restaurant" />
</div>
<div class="post-image">
    <img src="img/culebra/culebra-meow.jpg" alt="Picture of Dinghy Dock restaurant" />
</div>

หลังจากนั้นเราก็ขับไปตอนใต้ของเกาะ Playa Punta de Soldado มันมีที่ Snokeling อยู่นะ แต่เราหาทางโดดเข้าไปในทะเลไม่ได้จริงๆ เม่นทะเลเต็มไปหมด อดเลย. แล้วก็เราเลยขับไปทางตะวันออกของเกาะ ไปที่บีชชื่อ Playa Zoni อันนี้ก็สวยมากกก แบรนดอน requests บีชนี้นะคะ นางชอบมาก มีทั้งทรายนุ่มๆ แล้วก็สามารถ Snokeling ได้ด้วย ยิงปืนนัดเดียว.

ตกเย็นเราไปกินข้าวเย็นที่ Zaco’s Tacos บรรยากาศร้านดีมาก อันนี้ต้องบอกต่อ (ร้านอาหารอยู่ในตัวเมืองค่ะ) หลังจากท้องอิ่มก็กลับที่พัก นอนดูดาว และเข้านอน

ตื่นเช้ามาอีกวัน...วันนี้คือวันที่ขี้เกียจ เราอยู่กันที่ Playa Flamenco ทั้งวัน บีชนี้ดีตรงที่มันเป็นอ่าว มีทั้งคลื่นแรง และคลื่นธรรมดา เลือกได้ตามความชอบ เราขอรวบรัดตัดตอนนิดนึงนะคะ เนื่องจากวันนี้เป็นวันที่ขี้เกียจของพวกเราจริงๆ อาบแดด อาบฝน ทั้งวัน และไปดูพระอาทิตย์ตกดินที่ Krusty Krab (ร้านปิด) แต่วิวของเขาสวยมาก เป็นสถานที่ดูพระอาทิตย์ตกดินที่เจ๋งมาก ระหว่างทางขึ้นไปก็ไม่ใช่เล่นๆ ถ้ายิ่งขับรถกอล์ฟแล้วด้วยนะ เสียวรถหงายหลังเพราะทางชันมาก ถ้าเดินไปแนะนำว่าใส่รองเท้าดีๆ นะคะ โน Flip flop

<div class="post-image">
    <img src="img/culebra/culebra-krabby-patty.jpg" alt="Picture of Dinghy Dock restaurant" />
</div>
<div class="post-image post-image--split">
    <img src="img/culebra/culebra-climbing.jpg" alt="Playa Punta de Soldado" />
    <img src="img/culebra/culebra-tank.jpg" alt="Playa Flamenco with tank" />
</div>

วันสุดท้ายของทริป Culebra แล้ว เราจะไม่มีรถแล้วต้องเดินล้าววว เรากินอาหารเช้าที่ La Pista นั่งดูเครื่องบินบินขึ้นบินลง - เราลืมบอกไปว่าตรงกลางเกาะ มีสนามบิน และคุณสามารถเดินทางไปที่เกาะด้วยเครื่องบิน แทนเรือ Ferry ค่าเดินทางของเครื่องบินรอบนึงก็ $70 กว่าค่ะ แล้วแต่ความชอบและเงินในกระเป๋า

เราไปนั่งรอ Ferry ขากลับ โดยเอากระเป๋าต่อคิว และกว่าเรือจะพร้อม หลังจากนั้นเราก็ยืนรอในแถวไปเรื่อยๆๆ แบรนดอนด้วยความเป็นคน Friendly มาก นางก็คุยกับคู่วัยรุ่นชายหญิงข้างหน้าว่า “ยูๆ กลับ San Juan รึเปล่า อยากแชร์ค่าโดยสารมั๊ย?” วัยรุ่นบอกว่าพวกเขาขับรถมา แต่ถ้าอยากไปด้วยก็ได้นะ รถอาจจะแคบเพราะของ แต่เราสองคนติดรถไปด้วยได้....สรุปเราโชคดีมากครับ ไม่ต้องจ่ายค่าแท็กซี่ขากลับ! เริ่ด! แต้งกิ้ววววแบรนดอน!

จบ.
