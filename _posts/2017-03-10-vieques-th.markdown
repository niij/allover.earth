---
lang: th
layout: post
title:  "Vieques"
date:   2017-03-10 12:00:00 +0400
categories: [Beach, PR, Puerto Rico, North America]
location: Vieques, Puerto Rico
permalink: /vieques
---

สัปดาห์ที่ผ่านมาเราไปกันที่ Vieques ทริปนี้ล่อซะป่วยเลย เนื่องจากเต้นท์ข้างๆ คุยกันยันตีสาม อดหลับอดนอนเลยทีเดียว

เราแชร์ Uber ไปกับรูมเมท เพื่อนใหม่ห้องข้างๆ ใน Airbnb คนนึงเป็นคนเยอรมัน อีกคนเป็นคนเวเนซูเอล่า ชื่อ Victor และ Maria

เราไปเหมือนเดิม ไปขึ้นเรือ ferry ที่ Fajardo แล้วก็เดินทางประมาณ 2 ชั่วโมง (โต้คลื่นกระจาย เกือบให้อาหารปลาแระเรา)

<div class="post-image post-image--split">
    <img src="img/vieques/13-ver@small.jpg" alt="" />
    <img src="img/vieques/9-ver@small.jpg" alt="" />
</div>

ให้ข้อมูลนิดนึง...Viques เป็นเกาะใหญ่กว่า Culebra และคนน้อยกว่า แบบว่ามันไม่ค่อยดังเท่ากับอีกที่นึง ซึ่งถามว่า Viques มีอะไรน่าเที่ยว มันมีบีชที่เรียกว่า Bioluminescent หรือเรียกว่าทะเลเรืองแสง อยู่บนหาดชื่อ Mosquito เวลากลางคืน ทะเลจะเปลี่ยนเป็นสีฟ้าเรืองแสง นอกจากนี้ยังมีชายหาดชื่อว่า Playa Negra เป็นชายหาดสีดำ ด้วยความที่ทรายเป็นทรายที่ปนกับการปะทุของภูเขาไฟเมื่อนานนานมาแล้ว

ครั้งนี้เราเดินทางตอนกลางวันของเย็นวันศุกร์ที่ 10 มีนาคม หลังจากถึงเกาะแล้ว เราก็ขึ้น Taxi คนละ $3 ไปที่ Sun Bay สำหรับกางเต้นท์ กางเต้นท์ที่นี่เสียค่ากางคืนละ $10 ถือว่าถูกกว่าอีกที่มาก

สำหรับใครที่อยากไปกางเต้นท์แบบไม่ต้องเสียเงิน ข้างๆ บีช Sun Bay เขามีพวกชายหาดที่ไม่มีคนเฝ้า ก็ต้องแบกน้ำแบกอาหารไปเอง แต่ว่าได้ความเป็นส่วนตัวมากๆ และไม่ต้องเสียเงินใดๆ ถ้าไปกันหลายคน เราขอแนะนำวิธีนี้...ประหยัดมาก

หลังจากไปถึง Sun Bay และเล่นน้ำเบาๆ เราก็เดินไปดูพระอาทิตย์ตกแถวๆ นั้น และเข้านอนเพื่อเช้าที่สดใส

<div class="post-image post-image--split">
    <img src="img/vieques/10-ver@small.jpg" alt="" />
    <img src="img/vieques/14-ver@small.jpg" alt="" />
</div>
<div class="post-image">
    <img src="img/vieques/8-hori@big.jpg" alt="" />
</div>
<div class="post-image post-image--split">
    <img src="img/vieques/2-ver@small.jpg" alt="" />
    <img src="img/vieques/3-ver@small.jpg" alt="" />
</div>
<div class="post-image">
    <img src="img/vieques/7-hori@big.jpg" alt="" />
</div>

ตื่นเช้ามาพวกเราก็เดินไปที่ตัวเมือง Esperanza ผ่านโรงแรมที่ชื่อว่า El Blok มีความแนวๆ อ่ะ ใครอยากไปแบบสบายๆ หน่อย ก็พักที่นี่ได้ แล้วเราก็หาอะไรกินแถวๆ นั้น มันมีร้าน Bakery ที่อยู่ข้างๆ ร้านสะดวกซื้อ อันนี้ถือว่าดี

หลังจากอิ่มท้อง เราก็พร้อมเดินต่อ เราเดินกันไปที่ Playa Negra ชายหาดที่มีสีดำ แม่เจ้าาาสีดำจริงๆ เราก็เล่นน้ำ พอกตัว พอกหน้าด้วยทรายดำกันใหญ่ ที่จริงก็ดำอยู่แล้ว แต่ก็นะ ยังอยากดำกว่านี้อีก

<div class="post-image">
    <img src="img/vieques/1-ver@big.jpg" alt="" />
</div>

ระหว่างเดินไปหลายๆ ที่ เราจะเห็นม้าเยอะมาก เกาะนี้ขึ้นชื่อว่ามีม้าเยอะมาก เป็นม้าแบบอยู่ในป่าด้วย ไม่ใช่ม้าชาวบ้านเลี้ยง เอ้...เขากินม้ารึเปล่านะ ฮ่าๆ ล้อเล่นนะ

<div class="post-image post-image--split">
    <img src="img/vieques/5-ver@small.jpg" alt="" />
    <img src="img/vieques/6-ver@small.jpg" alt="" />
</div>
<div class="post-image">
    <img src="img/vieques/4-hori@big.jpg" alt="" />
</div>

หลังจากเล่นน้ำกันจนตัวดำบนหาดสีดำแล้ว เราไปอีกบีชนึง ชื่อว่า Caracas เป็นชื่อเมืองหลวงในเวเนซูเอล่า และสาวที่เราไปด้วยมาจากเมืองนี้ นางอยากไปบีชนี้ และถ่ายรูปกับป้าย นั่นคือเหตุผล

<div class="post-image post-image--split">
    <img src="img/vieques/11-ver@small.jpg" alt="" />
    <img src="img/vieques/12-ver@small.jpg" alt="" />
</div>

เราไม่ได้ไป Playa Mosquito ที่มีทะเลเรืองแสง เพราะดันไปตอนพระจันทร์เต็มดวง สว่างสุกใส ไม่ต้องใช้ไฟฉายเลย นั่นทำให้การดูทะเลเรืองแสงไม่ได้ ใครอยากไปดูจริงๆ ต้องเช็คด้วยว่าเป็นคืนเดือนมืดนะคะ ไม่งั้นจะอดดูแบบเรา

และคืนนี้จะเป็นคืนสุดท้ายที่เราจะอยู่ด้วยกัน เลยผิงไฟกันเบาๆ และความรู้ใหม่ที่ได้มาจากการจุดไฟนั้น คือ Off spray ช่วยคุณได้ ถ้าการจุดไฟมันยุ่งยากน่าลำบากขนาดนั้นละก็นะ

ท้ายที่สุดนี้ เราได้เรียนรู้สิ่งๆ หนึ่งคือการ hitchhike ไม่ได้น่ากลัวอย่างที่คิด ได้เจอเพื่อนใหม่ๆ ได้รู้ในสิ่งที่เราไม่รู้ เพราะคนที่รับเรานั้น ส่วนใหญ่แล้ว Cool อ่ะ แล้วเขาก็มีเรื่อง Cool Cool มาเล่าให้เราฟังไง ยูลองทำนะ แต่แนะนำทำในเมกานะ ในไทยเราก็ไม่กล้าอยู่ดีอ่ะ

สรุปกลับบ้านอย่างปลอดภัยสำหรับทริปนี้ สวัสดีค่ะ

จบ.
